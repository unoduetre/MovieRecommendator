Zastosowane przez nas drzewa decyzyjne mają za zadanie wskazać etykietę
będącą liczbą naturalną z przedziału [0;5] dla dowolnego wektora cech
opisującego zadany film. Oczywiście dla każdego filmu zawartego w zbiorze
treningowym ocena wygenerowana przez drzewo musi się zgadzać z oryginalną
oceną.

Nasze drzewa decyzyjne działają wyłącznie na cechcach będących
wartościami logicznymi. Dlatego cechy z poprzednich zadań
musiały zostać odpowiednio sparsowane i -- w wielu przypadkach --
rozbite na wiele cech logicznych. W rezultacie z 41 cech
wybranych przez nas ręcznie powstało w sumie 1292 cech,
zaś 77 cech wybranych automatycznie z szerokiego zbioru
powstało 5411 cech logicznych. Rozbijanie na cechy logiczne
odbywało się w następujący sposób:
 * Cechy logiczne zostały po prostu skopiowane.
 * Dla każdej cechy liczbowej obliczony został histogram
   po wszystkich próbkach, dzięki czemu można było wyekstrachować
   po 9 cech typu "czy wartość jest mniejsza niż k-ty decyl".
   Dzięki temu im bliżej siebie są dwie wartości liczbowe,
   tym więcej powstałych w ten sposób wartości logicznych
   będzie miało jednakową wartość dla obu z nich.
 * Dla każdej cechy będącej zbiorem zbadano, jakie elementy
   występują w różnych zbiorach będących wartościami cech.
   Dla każdego elementu występującego w przynajmniej jednym
   zbiorze powstała w ten sposób cecha logiczna typu
   "czy dana próbka zawiera w odpowiadającym sobie zbiorze
   ten element".
 * Cechy tekstowe zostały przetworzone na zbiór słów poddanych
   stemizacji, z zastosowaniem stoplisty. Dla powstałego
   w ten sposób zbioru zastosowano metodę opisaną w poprzednim
   punkcie.

Zastosowany przez nas algorytm polega na tym, że na każdym etapie
rozważane są dwa podprzedziały etykiet, dobierane w taki sposób
aby próbki ze zboiru testowego rozważane w danym poddrzewie
były możliwie równo rozłożone między podprzedziały etykiet.
Np. najwyższe węzły drzewa z reguły starają się podzielić
próbki ze zbioru treningowego na przypadki "vote<3" oraz
"vote>=3". Oczywiście w pewnym momencie rozważane podprzedziały
stają się jednoelementowe, dzięki czemu zamiast kolejnych
poddrzew rozważających mniejsze podprzedziały wreszcie osiągane
są liście.

Sama metoda rozstrzygania, jakie kryterium ma decydować o przypisaniu
danej próbce etykiety z jednego z dwóch podprzedziałów, to po prostu
algorytm Iterative Dichotomiser 3 (ID3). Kryterium według którego
próbki dzielone są na poddrzewa to po prostu prawdziwość
pewnej cechy, która nie została wybrana przez żadnego przodka
danego węzła.


Dla każdego użytkownika generujemy drzewo decyzyjne w oparciu
o jego głosy ze zbioru treningowego. Wygenerowane drzewo pozwala
bardzo szybko wskazać etykiety dla dowolnej próbki. Stosując
wektory cech filmów wskazanych w zapytaniach ze zbioru testowego,
wyznaczamy oceny które użytkownik miałby wystawić tym filmom
w myśl zastosowanego algorytmu.
